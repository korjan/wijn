---
layout: default
title:  "Bourgueil 'Cuvée Prestige' - Lamé Delisle Boucard"
soort: rood
image: /assets/Bourgueil Cuvee Prestige.jpg
quote: "In de kelder laat Philippe Boucard ons wat oudere wijnen proeven: 1971,1969,1964 en 1959. De 59-er en de 69-er zijn fantastisch. In een hoekje liggen nog wat 1893-ers"
---
<p class="typl8-drop-cap">Bourgueil is een rode wijn gemaakt van Cabernet Franc; een relatief onbekende druivensoort met veel eigenheid.Samen met Sauvignon Blanc is het de voorvader van Cabernet Sauvignon. Waar deze laatste echter vaak serieuze, wat strengere wijnen oplevert (helemaal in Bordeaux), geeft Cabernet Franc juist vrolijke wijn, met elegantie, donker fruit, veel sappigheid en een prettige bite. In de zomer is het een uitstekende wijn om lichtgekoeld te drinken. In het algemeen houd ik niet zo van die gezochte stukjes van wijnschrijvers (Hamersma en Kleyn spannen de kroon als het gaat om steeds absurdere omschrijvingen van kleur, smaak en geur), maar met dit stukje over Cabernet Franc slaat Nicolaas Klei (uit:Tot op de bodem) de spijker op zijn kop: 'Verrukkelijk of verschrikkelijk. Lastige handel dus: een groot deel van de klantenkring snapt niet wat je erin ziet, de rest bestelt per persoon alles en liefst nog meer, terwijl je de flessen eigenlijk liever zelf leegdrinkt.'

</p>

