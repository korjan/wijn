---
layout: wijn
title:  "Amarone della Valpolicella Classico"
soort: rood
---
![alt wijn]({{site.baseurl}}/assets/amarone.jpg)
Het wijngebied Valpolicella ligt net ten oosten van het Gardameer. De druiven die er worden gebruikt voor rode wijn zijn vooral Corvina, Rondinella en Molinara. Het wijnhuis Zenato is met de jaarlijkse productie van anderhalf miljoen flessen zeker geen kleintje. Men heeft 70 hectare aan eigen wijngaarden. Daarnaast worden er druiven gekocht van andere wijnboeren. Dit gaat op basis van lange-termijn contracten zodat men weet dat er kwaliteit wordt geleverd. Tevens controleert Zenato deze wijngaarden regelmatig op de kwaliteit en de manier van werken van de wijnboer.

Al met al weet Azienda Agricola Zenato vrijwel elk jaar een hele goede serie wijnen te maken. Bewijs daarvan is deze Amarone della Valpolicella Classico. Gemaakt van druiven die na de oogst nog op zolders hebben liggen drogen. Daardoor is de wijn dus enorm geconcentreerd, met een licht restzoetje.

Krachtige stevige wijn, die het bij wildgerechten uitstekend doet. Door het zachte karakter is het echter ook gewoon bij een eenvoudige hapje toch intens genieten!
