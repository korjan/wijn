---
layout: default
title:  "Aloxe-Corton - Domaine Prin"
soort: rood
image: "assets/aloxe.jpg"
prijs : "32,50,-"
quote : "Aloxe-Corton wordt natuurlijk van Pinot Noir gemaakt: een druif die qua verfijning en diepgang haar gelijke niet kent."
---

Aan de voet van de Cortonheuvel ligt het dorpje Aloxe-Corton. Oorspronkelijk was de naam van dit dorp gewoon Aloxe, maar ergens in de geschiedenis besloot men dat het beter klonk met de naam van een beroemde wijngaard eraan vast. Ook elders in de Bourgogne heeft men dit gedaan (Gevrey-Chambertin, Chambolle-Musigny, Puligny-Montrachet). De gelijknamige wijn Aloxe-Corton wordt natuurlijk van Pinot Noir gemaakt: een druif die qua verfijning en diepgang haar gelijke niet kent. Domaine Prin maakt een mooie helderrode Aloxe-Corton, geurend naar rijpe kersen en wat bosgrond. De smaak is sappig, complex en lang, met heerlijk fruit en zachte tannines. Niet te jong drinken, dit kan rustig 10 jaar rijpen. (beschikbare jaargangen 2014, 2012)
